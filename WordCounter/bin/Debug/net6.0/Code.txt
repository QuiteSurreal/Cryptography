A patakban két gyermek fürdik: egy fiú meg egy leány. Nem illik tán, hogy együtt fürödnek,
de õk ezt nem tudják: a fiú alig hétesztendõs, a leány két évvel fiatalabb.
Az erdõben jártak, patakra találtak. A nap tüzesen sütött. A víz tetszett nekik.
Elõször csak a lábukat mártogatták bele, azután beleereszkedtek térdig. Gergelynek megvizesedett a gatyácskája, hát ledobta. Aztán az ingét is ledobta. Egyszer csak ott lubickol
meztelenen mind a kettõ.
Fürödhetnek: nem látja ott õket senki. A pécsi út jó messze van oda, s az erdõ végtelen. Ha
valaki meglátná õket, lenne is nemulass! Mert a fiúcska csak hagyján - az nem úrfi; de a
leányka az a tekintetes Cecey Péter úr leánykája - kisasszony -, és úgy illant el hazulról, hogy
senki se látta.
Még így csupaszon is látszik rajta, hogy úrileány: kövér, mint a galamb, és fehér, mint a tej.
Ahogy ugrándozik a vízben, a két kis szöszke hajfonat ide-oda röppen a hátán.
- Derdõ - mondja a fiúnak -, uttyunk.
A Gergõnek nevezett, soványka, barna fiú háttal fordul. A leányka belekapaszkodik a
nyakába. Gergõ megindul a part felé, a leányka meg a víz színén lebeg és rugódozik.
Azonban hogy a parthoz érnek, Gergõ belefogódzik a kákabokor zöld üstökébe, és aggodalmasan néz körül.
- Jaj, a szürke!
Kilép a vízbõl, és ide-oda futkos, vizsgálódik a fák között.
- Várjon, Vicuska - kiáltja a leánynak -, várjon, mindjárt jövök!
S azon meztelenen elnyargal.
Néhány perc múlva egy vén, szürke lovon tér vissza. A ló fején hitvány madzag kötõfék.
Össze volt az kötve a lábával, de eloldozódott.
A gyerek szótlanul csapkodja a lovat egy somfagallyal. Az arca sápadt. Hogy visszaérkezik a
fürdõhelyre, a lónak a nyakába kapaszkodik, s lecsúszik, leugrik róla.
- Bújjunk el! - mondja dideregve. - Bújjunk el! Törököt láttam.
A lovat egy-két rántással fához köti. Felkapkodja a földrõl a ruháját. S fut a két meztelen
kisgyerek egy galagonyabokornak. Megbújnak, meglapulnak a bokor mögött az avarban.
Abban az idõben nem volt ritkaság a török az utakon. S te, kedves olvasóm, aki azt gondolod,
hogy az a két gyerek most, ezen a nyáron fürdött a patakban, bizony csalódol. Hol van már az
a két gyerek, hol? És hol vannak mindazok az emberek, akik ebben a könyvben eléd jönnek,
mozognak, cselekszenek és beszélnek? Por az mind!
Hát csak tedd félre az idei kalendáriumot, tisztelt olvasóm, és vedd elõ gondolatban az 1533-it.
Annak az évnek a májusában élsz te mostan, s vagy János király az urad, vagy a török, vagy I.
Ferdinánd.
Az a kis falu, ahova a két gyermek való, a Mecsek egy völgyében rejtõzködik. Valami harminc
vályogház meg egy nagy kõház mindössze. Az ablakok olajos vászonból vannak minden
házon. Az úri házon is. De máskülönben olyan házak, mint a mostaniak. A kis falut sûrû fák
lombozzák körül, s a lakók azt gondolják, hogy a török sohase talál oda. Hogy is találna? Az út
meredek, szekérnyom nincs. Torony sincs. Az emberek élnek, halnak a kis rejtekfaluban, mint
az erdei bogarak.
A Gergõ gyerek apja valamikor kovács volt Pécsett, de már meghalt. Az asszony Keresztesfalvára húzódott az apjával, egy õsz, öreg paraszttal, aki harcolt még a Dózsa György
lázadásában. Azért is kapott menedéket a falu uránál, Ceceynél.
Az öreg néha átment az erdõn Pécsre, hogy kolduljon. Abból éltek télen is, amit az öreg
koldult. Az uraság házából is csöppent olykor az asztalukra.
Hát azon a napon is a városból jött meg az öreg.
- Legeltesd meg a szürkét - mondotta az unokájának -, nem evett szegény reggel óta semmit.
Így indult ki Gergõ a lóval az erdõbe. Útközben, ahogy elment az uraság háza mellett, a kis
Éva kibújt a kertajtón, és könyörgött neki:
- Derdõ, Derdõ, hadd menjek veled!
Gergõ nem merte azt mondani a kisasszonynak, hogy maradjon odahaza. Leszállt a lóról, és
vezette Évát, amerre az kívánt menni. Éva arra kívánt menni, amerre a pillangók. A pillangók
befelé röpültek az erdõnek, hát õk is arra futottak. Végre, hogy a patakot meglátták, Gergõ
fûre bocsátotta a lovat. Így kerültek õk az erdei patakba és a patakból a galagonyabokor
mögé.
Lapulnak. Reszketnek a töröktõl.
És a félelmük nem árnyéktól való. Egynéhány perc múlva ropogás hallatszik a harasztban, és
mindjárt rá egy strucctollas, fehér török süveg meg egy barna lófej jelenik meg a fák alatt.
A török ide-oda forgatja a fejét. Ránéz a szürkére. A maga sötét pej kis lovát kantáron vezeti.
Most már látni, hogy a török csontos arcú, barna ember. A vállán diószínbarna köpönyeg. A
fején tornyos, fehér süveg. A fél szeme be van kötve fehér kendõvel. A másik szeme immáron
a fa mellé kötött szürkét vizsgálja. Nem tetszik neki, az látszik az arca fintorgásán. De azért
eloldja.
Jobban tetszene neki a gyerek, akit a lovon látott. A gyerek jobban kél, mint a ló. A
konstantinápolyi rabvásáron háromszor annyit is adnak érte. De a gyerek nincsen sehol.
A török megnézi egynéhány fának a hátát, és felvizsgálódik a lombokra is.
Azután magyar szóval kiált:
- Hol vagy, fiúcska? Gyere elõ, kis pajtás! Fügét adok! Gyere csak elõ!
A gyerek nem jelentkezik.
- Gyere elõ, te! Ne félj, nem bántalak! Nem jössz? Ha nem jössz, elviszem a lovadat!
És csakugyan összefogja egy kézbe a két ló vezetékét, és viszi magával el a fák között.
A két gyerek némán és sápadtan hallgatta eddig a törököt. A fügekínálás nem oldotta fel õket
a rémület dermedtségébõl. Sokkal többször hallották otthon a vigyen el a török szidást meg a
hajmeresztõ török meséket, hogysem akármiféle édesgetésre elõbátorodtak volna. Hanem
mikor azt mondta a török, hogy elviszi a szürkét, a Gergõ gyerek megmozdult. Ránézett
Évicára, mintha tõle várna tanácsot, s olyan arccal nézett rá, mint akinek tüske szúrja a talpát.
A szürkét viszik! Mit szólnak otthon, ha õ a szürke nélkül tér vissza?
A kis Éva mindezekre a gondolatokra nem felelt. Holtszínnel kucorgott mellette. Nagy, kék
szeme megnedvesült a rémülettõl.
Azonban a szürke ment. Gergõ hallotta a lépéseit. Nagy, lomha lépései vannak a szürkének. A
száraz haraszt egyenletesen csörög a lába alatt. Hát viszi a török, csakugyan viszi!
- A szürke... - hebegi Gergõ síróra torzult szájjal.
És fölemeli a fejét.
Megy a szürke, megy. Csörög az erdei haraszt a lába alatt.
De most már elfeledkezik Gergõ az egész világról: fölugrik, és utánairamodik azon csupaszon
a szürkének.
- Bácsi - kiáltja reszketve -, török bácsi!
A török megáll, és elvigyorodik.
Jaj de csúnya ember! Úgy vigyorog, mintha harapni akarna!
- Bácsi, a szürke - rebegi sírva Gergõ -, a szürke a miénk...
És megáll vagy húszlépésnyire.
- Gyere hát, ha a tietek - feleli a török -, nesze.
Azzal elveti a kezébõl a szürke kantárszárát.
A gyerek most már csak a szürkét látja. Ahogy a szürke nagy lomhán megindul, odaszökik, és
megfogja a kantárt.
Ebben a pillanatban õ is fogva van. A török nagy, erõs ujjai átkapcsolják gyönge kis meztelen
karját, s õ felrepül a másik lóra, a pejre, annak a nyergébe.
Gergõ sivalkodik.
- Csitt! - mondja a török, elõkapva a dákosát.
Gergõ azonban tovább kiabál:
- Vicuska! Vicuska!
A török arra fordítja a fejét, amerre a fiú. Keze a tõrön.
Persze amint a másik kis meztelen gyerek fölemelkedik a fûbõl, visszadugja a dákost, és
elmosolyodik.
- Gyere, gyere - mondja -, nem bántalak.
S megindul a két lóval a leányka felé.
Gergõ le akar ereszkedni a lóról. Gergõ hátán nagyot csattan a török tenyere. Gergõ tehát bõg,
és ültön marad, a török meg ott hagyja a két lovat, és fut a kislány után.
A szegény kis Vica menekülne mostan, de aprók a lábak, és magas a fû. Elbukik. Csakhamar
ott rugódozik és sivalkodik a török ölében.
- Csitt! - szól a török, rácsapva a gömbölyûjére -, csitt, mert mindjárt megeszlek, ha el nem
hallgatsz! Ham-ham!
A kislány elhallgat. Csak a szívecskéje ver, mint a marokba fogott verébé.
Azonban hogy a lovakhoz érnek, újra kiszakad belõle a sikoltás:
- Apuska! Apa!
Mert a kétségbeesés azt gondolja, hogy elhallatszik a kiáltása minden messzeségre.
A Gergõ gyerek is bõg. Az öklét a szemén forgatva sírja:
- Hazamegyek, haza akarok menni!
- Hallgass, rongyos fattyú - rivall rá a török -, mindjárt kétfelé hasítlak!
És fenyegetõen rázza az öklét Gergõre.
A két gyerek elhallgat. A leányka szinte ájult rémületében. Gergõ csöndesen picsogva ül a pej
hátán.
És mennek.
Kiérnek az erdõbõl. A Gergõ gyerek látja, hogy a Mecsek útján fölfelé szekerezõ török nép
tarkállik. Lovas akindzsik, gyalog aszabok, tarka öltözetû szabadkatonák. Virgonc kis lovakon
ülve szállingóznak hazafelé.
Az a csoport, amelyik elõttük megy, valami tíz megrakott kocsit és szekeret kísér. A
szekereken fehér ágynemû, szekrények, ágyfák, hordók, vadbõrök, gabonás zsákok rendetlen
összevisszaságban. A szekerek mellett megláncolt lábú, hátrakötött kezû, bús rabok ballagnak.
A mi janicsárunknak három szekere és hét rabja van. Öten vannak még kék nadrágos, piros
csizmás, fehér süveges janicsárok, három pedig prémes sapkájú, nagy dárdájú aszab. A félszemûnek porral lepett, fehér strucctoll leng a süvege elejétõl hátrahajoltan, csaknem a háta
közepéig.
Míg bent idõzött az erdõben, a három szekér félreállott oldalt az út szélén, és helyet engedett a
többi hazavonulónak.
A janicsárok nevetve fogadják a két gyereket meg a szürkét.
Mit locsognak törökül, azt Gergõ nem érti. Róluk beszélnek meg a lóról, az látszik rajtuk.
Mikor õrá néznek meg Vicuskára, nevetnek. Mikor a lóra néznek, úgy integetnek, mint mikor
valaki legyet kerget.
A török feldobja a két gyereket a kocsira, az ágynemû tetejére. Egy pufók hajadon ül ott, megláncolt lábú rableány, arra bízza õket. Azután egy szennyes zsákot old meg az egyik sapkás
török, és mindenféle ruhát húzkod ki belõle. De az mind gyermekruha. Van közte kis szoknya,
kis szûr, pitykés mellény, sapka, kalap, kis csizmák. A török elõválaszt két kis inget meg egy
kis szûrt, és feldobja a szekérre.
- Öltöztesd fel õket - mondja a félszemû a leánynak.
A leány körülbelül tizenhét éves. Parasztleány. Ahogy öltözteti a gyerekeket, megöleli és
megcsókolja õket.
- Hogy hívnak, angyalkám?
- Vicuska.
- Hát téged, lelkecském?
- Gergõ.
- Ne sírjatok, kedves. Velem lesztek.
- De én haza akarok menni - sírja Gergely.
- Én is - sírja a leányka.
A rableány magához öleli õket mind a két kezével.
- Majd hazavezet a jó Isten, csak ne sírjatok.